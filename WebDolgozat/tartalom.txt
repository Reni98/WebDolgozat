Repülés a mitológiában

A repülés talán az egyik legrégibb vágya az emberiségnek. Az ember mindig is irigyen nézte a madarakat, mikor azok könnyedén szelték a hatalmas levegőeget szárnyaikkal.
 Bizonyítják ezt az ősi mitológiák természetfölötti lényei: a táltosok, sárkányok, boszorkányok, madarak. 
Csodálatos szerkezetek is felbukkannak, mint például a repülő szőnyeg, Daidalosz és Ikarosz szárnyai, hogy az ember is repülhessen a maga erejéből az égben.
 A repülés minden korban a szabadság érzését vitte az emberek szívébe.

A sztyeppi népek totemállata, a turulmadár, a magyar mitológia szereplője. Árpád népe az Emese álmáról szóló legendájában e madár leszármazottjának tartja magát.
 A repülésről szóló legendát több vallás könyveiben megtaláljuk. A Bibliában Krisztus egy felhő hátán szállt a mennybe. Azt senki sem tudja, hogy ki,
 mikor és mivel próbált meg először repülni, olyan régen volt. Mindig is élt olyan ember, aki hitt a repülés megvalósíthatóságában, és meg is próbálta, 
de az akkori kor technikai fejlettsége a sikeres repülést nem tette lehetővé.

A középkorban is izgatta az embereket a repülés gondolata, de úgy vélték, hogy csak természetfölötti képességekkel lehet repülni. 
Szerintük csak az ördöggel cimboráló varázslók és boszorkányok tudnak repülni, ám ezért a sötét középkor inkvizíciója szerint halálbüntetés járt.


Repülőgépek felhasználás szerint
Az utasszállító repülőgépeket hatótávolság szerint kategóriákba sorolják.
Kis hatótávolságú gépek 10–60 férőhellyel, 1000 kilométeren belüli fuvarozási feladatokat oldanak meg.
Hajtóművük többnyire légcsavaros gázturbina vagy gázturbinás sugárhajtómű. 
Sebességük általában 600 km/h alatt marad, felszálló tömegük 50 tonnáig terjed.
Középhatótávolságú utasszállító gépek maximum 5000 km repülési távolságig.
 Nagy hatótávolságú gépről 5000 km-es repülési távolság fölött beszélhetünk. 
A közép és nagy hatótávolságú gépek szerkezete közel azonos. Sebességük csaknem 1000 km/h-ig terjed, repülési magasságuk meghaladhatja a 10 000 métert. 
A nagy magasságban fellépő vákuum miatt utasterüket túlnyomásos kabinként alakítják ki. Hajtóműveik gázturbinás sugárhajtóművek.
 Az óriásgépek felszálló tömege eléri a 400 tonnát, a férőhelyek száma pedig az 500-nál többet.


  A teherszállító repülőgép az utasszállító repülőgépből fejlődött ki, általánosságban véve a gyors szállítást igénylő, nagy (harc)értékű áruk mozgatására használják. 
Kezdetben, az 1920-as évek elejétől a polgári utasszállító gépekből átalakított gépeket gyakran mostohább körülmények között, 
alacsonyabb ellátási szinten kiépített repülőterekről kellett üzemeltetni.

Ezen gépek még főként az utasszállítást kiegészítő csomagszállítók voltak, később a 30-as évek elejétől, 
a megfelelő típusok kifejlesztésével váltak igazán teheráru szállítókká. 
A 20. század háborúiban, főleg a második világháború előtt és annak elején nagy számban alkalmaztak civil teherszállító repülőgépeket, 
amik egyre nehezebben tudták ellátni a dinamikusan fejlődő harchelyzetek diktálta igényeket. Ezért a harctéri tapasztalatok alapján megfogalmazódtak
 a katonai teherszállító repülőgépek legfontosabb paraméterei, a velük szemben támasztott követelmények. Sebességük a világháború miatt

 rohamosan fejlődő motorok és hajtóművek következtében kétszeresére, háromszorosára,
 teheremelő képességük a sokszorosára nőtt, mint elődeiké.


Hajtómű
Dugattyús motoros hajtómű: a hagyományos dugattyús motorok csak 
légcsavar segítségével tudják megtermelni a repüléshez szükséges 
vonó- és/vagy tolóerőt. Olcsó megoldás, de csak hangsebesség alatti repülést tesz lehetővé.

Gázturbina:
Légcsavaros gázturbina: Gázturbinás hajtómű közvetlenül forgatja a légcsavart. 
Hangsebesség feletti repüléshez nem alkalmas. 
A gázturbina kompresszora, turbinája és a légcsavart hajtó reduktor egy tengelyen 
helyezkedik el.

Szabadturbinás hajtómű, vagy más néven tengelyteljesítményt szolgáltató gázturbina:
 A kompresszort és a légcsavart hajtó reduktort működtető turbinafokozatok
 külön tengelyen helyezkednek el. Elsősorban helikopterek működtetésére alkalmazzák.
Sugárhajtómű:
 Lüktető sugárhajtómű: Egyszerű felépítésű, kis helyigényű sugárhajtómű, 
melynek elve a tüzelőanyag impulzusszerű meggyújtása, 
majd az égés során ez szolgáltat lüktető sugárhajtást 
hasonlóan a dugattyús robbanómotorokhoz. 
Főként pilóta nélküli fegyvereken (manőverező robotrepülőgépek) 
és rádió távirányítású repülőgép-modelleken alkalmazzák.

Egy korai De Havilland Goblin II gázturbinás sugárhajtómű. 
Balra a centrifugálkompreszor, középen a csöves égésterek láthatók. 
A kép jobb oldalán a fúvócső, előtte pedig a turbina helyezkedik el
Gázturbinás sugárhajtómű. Tisztán a sugárhajtás elvét hasznosító hajtómű. 
Hangsebesség alatti, de hangsebesség feletti repülésre is alkalmas. 
A hajtómű a fúvócsőben nagy sebességre gyorsított égéstermékek reakcióerejét
 (tolóerő) használja ki. A transzszonikus sebességtartomány 
felső határáig biztosít tolóerőt.
